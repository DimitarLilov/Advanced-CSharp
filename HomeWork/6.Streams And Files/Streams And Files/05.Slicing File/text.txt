Нашата мисия е да направим хората, които обучаваме, истински професионалисти в софтуерната индустрия и да им съдействаме за техния кариерен старт.

"Софтуерният университет" (СофтУни) е основан с идеята за иновативен и модерен образователен център, който създава истински професионалисти в света на програмирането. За нас, както и за цялата софтуерна индустрия, най-важни са реалните практически умения.

Ето защо ние използваме модела „учене чрез правене“, предоставяйки на нашите студенти обучение по програмиране съчетано с реален практически опит и познания в най-търсените и модерни технологии.
	Стипендии
	Лабораторни упражнения
	Практически проекти
	Менторска програма
	Диплома, Сертификати, Удостоверения
	Съдействие при стартиране на работа
Учебният план на СофтУни е внимателно разработен с прякото участие на компаниите от IT сектора. Той представлява прецизна селекция от курсове по програмиране, отговарящи на най-актуалните тенденции в света на информационните технологии и софтуерното инженерство.

Практическото обучение e съчетано с разнообразни лабораторни упражнения, както и индивидуални и екипни практически проекти, чрез които студентите придобиват както технически така и личностни умения, които ще прилагат в своята бъдеща работа като специалисти.

СофтУни работи пряко с компаниите от софтуерната индустрия, съдействайки на своите студентите за реализацията им като успешни софтуерни инженери. Новоприетите отличници получават стипендии от "Софтуерния университет" и компаниите, осигуряващи им безплатно образование и възможности за бъдещ кариерен старт. Студентите имат възможността да се включат и в уникалната менторска програма, чрез която могат да черпят опит и познания от изявени специалисти, посещавайки офисите на софтуерните компании, докосвайки се до реалната бизнес среда. 
Също така на разположение на студентите е порталът за работа на СофтУни, където ще открият разнообразни кариерни възможности в България и чужбина, а завършващите студенти, които са показали добри резултати по време на обучението си, ще могат да се възползват от личните препоръки на СофтУни към компаниите-работодатели.

„Софтуерен университет“ е проект на „Софтуерен университет“ ООД и не е сред държавно акредитираните университети в България. Мисията на СофтУни  е именно да бъде тяхна алтернатива,  стремейки се да осигури на своите студенти всичко необходимо, за да стартират възможно най-успешно своята кариера – практически насочено образование, актуална учебна програма, съобразена с най-новите технологични тенденции и отразяваща нуждите на компаниите-работодатели, преподаватели с реален практически опит, директен контакт с реалната бизнес среда. За нас предоставянето на истинско и качествено софтуерно образование, носещо реална стойност на хората, е нашият принос в осъществяването на една мечта, България – Силициевата долина на Европа.

Ако смяташ, че твоето място е светът на софтуерните технологии, пътят ти в тази посока може да стартира още сега, след като подадеш своята кандидатура за безплатния ни подготвителен курс "Programming Basics"от ТУК.